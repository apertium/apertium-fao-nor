HVOR ER JÁKUP?
Jákup og Maria er i hagen. I dag er været godt, det er veldig varmt. Men i går var det veldig kaldt! Da kunne de ikke leke ute. Jákup og Maria elsker å leke. De leker alltid sammen i hagen utenfor de store husene.
Jákup er en liten gutt og han er seks års gammel. Den lille jenta er søsteren hans. Hun er fem år gammel. Jákup eier en liten hund. Hunden er også i hagen nå. Hunden liker godt å leke med begge barna. Hunden er veldig glad nå.
Har Maria også en hund? Nei, Maria har ikke hund. Hun har katt. Men katten er inne i huset. Katten sover.
Mammaen deres er inne i huset med katten. Hun ser ut gjennom vinduet og ser Jákup og Maria leker. Jákup løper raskt til et stort, gammelt tre. Han gjemmer seg for Maria. Vet du hvordan? Maria sitter og har hendene foran øynene. Hun ser ingenting og hun teller. Hvordan gjør hun det? Og hva gjør Jákup ved treet?
Det er en lek. Når Maria er ferdig med å telle, ser hun seg omkring. Hun leter etter Jákup. Hvor gikk han? Så du han?
Maria vet ikke hvor Jákup er. Hun spurte hunden: "Så du Jákup?". Men hunden kan selvfølgelig ikke snakke! Så Maria får ikke noe svar på spørsmålet sitt. Folk får aldri et svar når de spør en hund!
Maria ser etter mammaen sin innenfor vinduet. Mammaen ler. Maria tror at hun vet hvor Jákup gikk: "Si meg hvor han er!" sier hun til mammaen sin. "Nei, Maria, det kan jeg ikke si deg!", svarer hun,  selv om hun nok vet hvor han er. Hun vil ikke sladre.
Maria går sakte gjennom hagen. Hun prøver ennå å finne Jákup. Hun ser under bordet og under stolene, men der er ikke Jákup. Hun ser overalt, men hun finner ikke Jákup.
Så hører hun en lyd. Den kommer fra det store, gamle treet. Kan det være Jákup? Der var lyden igjen! Hun lytter nøye. Det er ikke en fugl eller noe annet dyr. Hun hører det godt nå. Det må være Jákup!.
Da ser hun også en liten hånd, og når hun går nærmere, ser hun også hodet på ham. Hun ler og sier: "Jeg fant deg!" De er begge glade og går til husene. Nå er det på tide å få seg noe å spise og å drikke vann.
