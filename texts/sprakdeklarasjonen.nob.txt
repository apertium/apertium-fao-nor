Deklarasjon om nordisk språkpolitikk
Færøysk utgave

Denne første deklarasjonen om nordisk språkpolitikk vedgår at det er behov for en ny språkpolitikk som skal sikre helheten og sammenhengen i alle språktiltakene som Nordiske ministerrådet har ansvar for. 
Deklarasjonen er ikke juridisk bindende. Den er ikke del av lovverket i de ulike nordiske landa.
De offentlige forpliktelsene og finansielle kostnaden av de tiltak, som  er nevnt i deklarasjonen, kan være forskjellig i de ulike nordiske landa.

Deklarasjon om nordisk språkpolitikk

Innledning

Denne deklarasjonen handler om språk og land i Norden.
 
I tillegg til de åtte landene i det nordiske samarbeidet: Danmark, Finland, Island, Norge, Sverige, Færøyene, Grønland og Åland, favner deklarasjonen også om et sammenhengende samisk språk- og kulturområde i Norge, Sverige og Finland.
I Norden blir alle språk respektert på samme måte, likevel slik at ikke alle språk har samme rolle. 

Et språk kan være komplett og samfunns­bærende i det språksamfunnet, der det blir talt.
At et språk er komplett betyr i denne konteksten, at det blir og kan bli brukt på alle områdene i samfunnet. 

At et språk er samfunnsbærende betyr at det i et visst språksamfunn blir brukt i allmenne forhold, t.d. i utdanning og i lovverk.

I Norden er det seks språk som er både komplette og samfunnsbærende: dansk, finsk, færøysk, islandsk, norsk (som skriftmål både nynorsk og bokmål) og svensk. 
At forholdet mellom språk og nasjon ikke alltid er ett-til-ett, er Finland et eksempel på; der er både finsk og svensk lovfestede nasjonspråk.
Attpåtil er det to språk som kan sies å være samfunnsbærende, men som dog ikke kan bli brukt på alle områder i samfunnet: samisk (i ulike varianter) og grønlandsk.
I tillegg er det noen språk med særlig status: meänkieli (tornedalsfinsk), kvensk, romani (i ulike varianter), jiddisk og tysk, i tillegg til de ulike nordiske tegnspråkene.
Når uttrykket Nordens språk og nordiske språk blir brukt i denne deklarasjonen, menes alle disse språkene. 
Når uttrykket Nordens samfunnsbærende språk blir brukt i denne deklarasjonen, blir det vist til dansk, finsk, færøysk, grønlandsk, islandsk, norsk, samisk og svensk, men Nordens riksbærende språk vises det bare til dansk, finsk, islandsk, norsk og svensk.
Til slutt skal det nevnes, at omtrent 200 ikke-nordiske språk blir talt i Norden i og med, at tilflytting de siste tiårene har økt det språklige mangfoldet.
Når uttrykket alle språk i Norden blir brukt i denne teksten, menes totaliteten av alle språk, som blir talt i Norden.
I teksten blir betegnelsen nordboere brukt om alle, som bor fast i et land i Norden.

<checked to this line>

En demokratisk språkpolitikk for det mangespråklige Norden

Utgangspunktet for den nordiske språkpolitikken er at Nordens samfunnsbærende språk er og forblir sterke og levende, at de som er samfunnsbærende, forblir samfunnsbærende, og at det nordiske samarbeidet fremover foregår på de skandinaviske språkene, dvs. dansk, norsk og svensk.

Nordboeres språklige rettigheter

Norden er i dag en mangespråklig region, hvor borgerne har gode språkkunnskaper, og hvor språkpolitikken hviler på en demokratisk tradisjon. Norden kan derfor i en globalisert verden bli et språkpolitisk forbilde for andre regioner. 
Mangespråkligheten gir forutsetninger for kunnskaper, skaperkraft, perspektiv og internasjonale kontakter i en grad som ikke er mulig i enspråklige samfunn. 
En slik utvikling krever en samlet, langsiktig og effektiv språkpolitisk innsats.

Nordisk språkpolitikk tar utgangspunkt i at alle nordboere har rett til

•    å tilegne seg et samfunnsbærende språk i tale og skrift, slik at de kan delta i samfunnslivet
•    å tilegne seg forståelse av og kunnskaper om et skandinavisk språk og forståelse av de øvrige skandinaviske språkene, slik at de kan delta i det nordiske språkfellesskapet
•    å tilegne seg språk med internasjonal rekkevidde slik at de kan delta i utviklingen av det internasjonale samfunnet
•    å bevare og utvikle sitt morsmål og sitt nasjonale minoritetsspråk

Målene

En nordisk språkpolitikk bør derfor sikte mot
    
•    at alle nordboere kan lese og skrive det eller de språk som fungerer som samfunnsbærende i området hvor de bor
•    at alle nordboere kan kommunisere med hverandre, først og fremst på et skandinavisk språk
•    at alle nordboere har grunnleggende kunnskaper om språkrettigheter i Norden og om språksituasjonen i Norden
•    at alle nordboere har meget gode kunnskaper i minst ett språk med internasjonal rekkeviddde og gode kunnskaper i ytterligere ett frem­medspråk
•    at alle nordboere har allmenn kunnskap om hva språket er, og hvordan det fungerer

Disse målene forutsetter også at alle nordboere viser toleranse overfor språklig variasjon og mangfold, både mellom og innenfor språkene. 
For at målene skal nås, vil kultur- og utdanningsministrene arbeide med følgende fire saker: språkforståelse og språkkunnskap, parallellspråklighet, flerspråklighet og Norden som språklig foregangsregion.

Fire saker å arbeide med

1.      Språkforståelse og språkkunnskap

For å oppnå målene bør
    
•     nabospråkundervisningen i skolen styrkes, samt undervisningen i skandinaviske språk som hjelpespråk og fremmede språk
•     Nordens samfunnsbærende språk være godt synlige i det offentlige liv, for eksempel på tv og film
•     tilgjengeligheten til bøker på Nordens samfunnsbærende språk oppmuntres
•     internordiske ordbøker i papirformat og elektronisk format utarbeides
•     maskinoversettelsesprogrammer for Nordens samfunnsbærende språk og programmer for flerspråklig søking i nordiske databaser utvikles

2.      Parallellspråklighet

Med parallellspråklighet menes samtidig bruk av flere språk innenfor ett eller flere områder. 
Det ene språket slår ikke ut det andre, men språkene brukes parallelt.

2.1     Parallellspråklighet mellom engelsk og Nordens språk Nordboerne, med sine internasjonalt sett gode kunnskaper i engelsk, har særlig gode forutsetninger for å utvikle parallellspråklighet mellom engelsk og ett eller flere av Nordens språk innenfor visse områder. 
En konsekvent politikk for parallellspråklighet innebærer
    
•    at så vel Nordens samfunnsbærende språk som engelsk bør kunne brukes som vitenskapelige språk
•    at formidling av vitenskapelige resultater på Nordens samfunnsbærende språk bør være meritterende
•    at undervisning på vitenskapelig fagspråk, særlig den skriftlige, bør gis både på engelsk og på Nordens samfunnsbærende språk
•    at universiteter, høyskoler og andre vitenskapelige institusjoner kan utvikle langsiktige strategier for språkvalg, parallellspråklighet, språk­utdanning og oversettelsesstøtte innenfor sine virksomhets­om­råder
•    at nordiske terminologiorganer kan fortsette å koordinere terminologien på nye områder
•    at foretak og arbeidsmarkedsorganisasjoner bør oppfordres til å utvik­le strategier for parallellspråklighet

2.2     Parallellspråklighet mellom språkene i Norden

Parallellspråklighet er ikke bare relateret til engelsk, men må også praktiseres mellom språkene i Norden. 
Det innebærer
    
•    at den nordiske språkkonvensjonen skal gi et godt juridisk grunnlag for brukere av Nordens samfunnsbærende språk
•    at nordboere med et ikke-nordisk språk som morsmål både trenger en godt utbygget utdanning i landets samfunnsbærende språk, og mulighet for å bruke og utvikle sitt eget morsmål

3.      Mangespråklighet og flerspråklighet Landene i Norden blir stadig mer mangespråklige, og mange nordboere er i dag flerspråklige, først og fremst de som har et annet morsmål enn landets majoritetsspråk. 
Det gjelder nordboere med følgende språk som morsmål:
•     Samisk, kvensk, meänkieli (tornedalsfinsk), romani og jiddisch samt finsk (i Sverige) og tysk (i Danmark), som alle er lovfestede minori­tetsspråk i ett eller flere land i Norden. 
Nordisk språkpolitikk har et ansvar overfor verdenssam­funnet for at særlig de språkene som ikke er nasjonalspråk noen steder, kan leve videre og utvikles, og for at alle minoritetsspråk kan fortsette å eksistere. 
Det er viktig at også tegn­språkene får en sterk stilling.
•     Nesten 200 andre språk er morsmål for nordboere. 
Det er ønskelig at det finnes fagmiljøer i Norden som har ekspertise, eller som kan hen­vise til europeisk ekspertise innenfor de fleste av disse språkene. 
Grønlandsk inntar en særstilling. Det er majoritetsspråk på Grønland, men har relativt få brukere. 
Grønlandsk bør støttes, slik at det kan fortsette å fungere som samfunnsbærende språk.

4.      Norden som språklig foregangsregion

Norden anses som en foregangsregion når det gjelder språk­saker. 
Nordisk språkfellesskap kjennetegnes av borgernes streben etter å forstå og respektere hverandres morsmål. 
Nordisk språksamarbeid er demokratisk og åpent for innsyn, og hovedsakelig offentlig finansiert. 
Det finnes en politisk vilje til å bevare det nordiske språkfellesskapet, blant annet gjennom den nordiske språkkonvensjonen. Denne nordiske modellen for språkfellesskap og språksamarbeid bør fremheves i internasjonal sammenheng. 
Norden skal tilstrebe å være ledende på det området som kalles klarspråksarbeid, dvs. å gjøre myndighetsspråket tydeligere.
Økt kunnskap om språkpolitisk interessante områder kan bidra til Nordens posisjon som foregangsregion i språksaker.
De nordiske ministrene forplikter seg til å realisere de langsiktige målene i denne deklarasjonen.
